Title: Týdenní poznámky #6
Tags: weekly

<!-- PELICAN_BEGIN_SUMMARY -->

Utekl další týden (9. 2. – 12. 2.), a tak si sepisuju, co jsem dělal.

<!-- PELICAN_END_SUMMARY -->

# Pondělí: Nahrávání

V pondělí jsem postavil domácí studio a nahrával úvodní video
nového začátečnického kurzu.
Nepodařilo se to úplně, tak jsem ve zbytku týdne dodělával
a nakonec ho i nahrál [na YouTube](https://www.youtube.com/watch?v=so10Ud-YlKE).

# Úterý: CPython

Dokument, o tom, co chci v Pythonu změnit kolem stabilního Pythonu, má číslo:
je to [PEP 652](https://www.python.org/dev/peps/pep-0652/)!

Pořád je to návrh. Až budu dostatečně jistý, že je rozumný a proveditelný
(což zjistím tak, že si ty změny udělám u sebe), pošlu ho pythonovému
[řídícímu výboru](https://www.python.org/dev/peps/pep-8016/) na oštemplování.


# Středa: Fedora

Jak to už ve středy bývá, dělal jsem spoustu malých komunikací a review.
Třeba na Mirův [pull request na opravu makra `%pyproject_save_files`][pr146],
které vytahuje seznam souborů z Pythnonních *wheel* archivů.

RPM třeba potřebuje kromě jednotlivých souborů vědět i o adresářích,
ve kterých soubory jsou, ale *wheel* adresáře většinou neuvádí.
A stejně tak neuvádí automaticky generované soubory `.pyc`.
Doplňování těchto informací tak není úplkně jednoduché.

[pr146]: https://src.fedoraproject.org/rpms/pyproject-rpm-macros/pull-request/146


# Čtvrtek: Porada

Měli jsme dlouhou diskusi o detailech nových [balíčkovacích pravidela][ppg]
pro Python ve Fedoře. Snad se tuhle verzi podaří schválit...

Největší změna v nových pravidlech je synchronizace s jmény projektů na PyPI:
když se něco ve Fedoře jmenuje Requests (technicky, `python3dist(requests)`),
tak to musí odpovídat balíčku [requests] na PyPI.
To se teď neděje a tak je těžké korektně automatizovat balíčkování závislostí.

[ppg]: https://hackmd.io/XzJe-sHUQvWK7cSrEH_aKg
[requests]: https://pypi.org/project/requests/


# Pátek

No a pátek jsem zabil prací co zatím není úplně veřejná.
