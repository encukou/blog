Title: Týdenní poznámky #5
Tags: weekly

<!-- PELICAN_BEGIN_SUMMARY -->

Utekl další týden (2. 2. – 5. 2.), a tak si sepisuju, co jsem dělal.

<!-- PELICAN_END_SUMMARY -->

# Pondělí: Kurz bude

Dál jsem připravoval podklady k úvodní lekci.
Tentokrát to byl hlavně úvod do příkazové řádky.
Kolem začátků kurzů bývá docela shon, tak jsem se k téhle části moc nedostal,
i když potřebuje zjednodušit.
A doplnit o kopírování textu z (a do) terminálu.

Příště už začnu budu točit, fakt!


# Úterý: Stabilní ABI

Celý den jsem implementoval nový PEP ohledně stabilního ABI
a podle toho na co jsem si přitom vzpoměl jsem dolaďpoval text.
A bylo to super!
Už se mi moc nestává že bych strávil celý den programováním a docela mi
to chybí.
V devět večer, kdy už normálně, jsem se podíval na hodiny – a ono bylo devět
večer! [Flow](https://en.wikipedia.org/wiki/Flow_(psychology)) je skvělá věc.

Ten jsem pak zveřejnil na
[discuss.python.org](https://discuss.python.org/t/pre-pep-maintaining-the-stable-abi/6986),
což je jedna z byrokratických podmínek pro to, aby o tom pak hlasoval výbor.

Pár lidí (včetně Guida, kterého jsem v téhle oblasti nečekal) se ozvalo
s připomínkama, ale na žádné zásadní změny to nevypadá.


# Středa: Balíčkování

Poslední verze Setuptools už neobsahuje nástroj
[easy-install](http://peak.telecommunity.com/DevCenter/EasyInstall).
A kromě toho je teď k instalaci Setuptools potřeba Setuptools
(většinou ve starší verzi).
Ta se dá nainstalovat Pipem, ale k sestavení Pipu je potřeba Setuptools.
Ve Fedoře jsou s tím docela problémy (a v jiných distribucích taky – nejhůř
na tom jsou asi distra jako Arch), ale s autorem Setuptools se naštěstí dá
mluvit, tak se situace snad zlepší. I kdyby ne, uživatel to nepocítí.
No, a co jsem k tomu udělal já ve středu? Pár review; oddřel to hlavně Miro.

Odpoledne jsem dělal na podpoře pro [standardy, které vyžaduje americká vláda](https://en.wikipedia.org/wiki/Federal_Information_Processing_Standards),
a tak je přidáváme do Pythonu.
Reálný přínos je sporný, ale zaplatí to spoustu z toho ostatního co děláme :)


# Čtvrtek: Mítink brífink brainstormink

Nějaké reviews, týmový meeting, a spousta malých úkolů.

Šéf si mě pozval na kobereček, tak jsme pokecali, stanovili formální cíle
a zadali je do nástroje pro správu formálních cílů.
A přijde mi že čím jsem starší, tím víc mi tyhle věci dávají smysl.
Znamená to že jsem dospělejší, nebo zkostnatělejší?


# Pátek: Podman

V pátek byl v Red Hatu „Learning Day“ – zrušily se téměř všechny porady a
schůze v celé firmě a každý měl za úkol se něco nového (na)učit.

S Lumírem jsme nasadili tymový [Etherpad](https://etherpad.org/), abychom
si mohli dělat poznámky.
Dokumenty v Google Docs, Jiře a podobných nám totiž moc nevyhovují:
barevné zvýraznění podle autora je na poznámky naprosto skvělá věc.

A tak vím zase něco víc o kontejnerech a `systemd` :)

Ansible jsme nakonec nepoužili, ale i ten jsem vyzkoušel  – a dokonce v něm
našel [chybu](https://github.com/ansible/ansible/issues/73503).


# Čtenářský deník

Dočetl jsem *I, Robot* or I, Asimova.
Naprostá klasika, která inspirovala spoustu pozdějších příběhů s robotama
(i když akční nesmysl stejného jména je o něčem úplně jiném).

Jedna z povídek se odehrává na světlé straně Merkuru, což mi ještě víc než
všudypřítomné kouření připomnělo jak je ta knížka stará.
Na to, že se tam střídá den a noc, se přišlo ještě než jsem se narodil!
