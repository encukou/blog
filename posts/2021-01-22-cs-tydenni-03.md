Title: Týdenní poznámky #3
Tags: weekly

<!-- PELICAN_BEGIN_SUMMARY -->

Utekl další týden (19. 1. – 22. 1.), a tak si sepisuju, co jsem dělal.

<!-- PELICAN_END_SUMMARY -->


# Pondělí: Příprava týmového kurzu

Připravuju začátečický kurz, který neorganizují PyLadies.
Přes video, pro všechny.
Registrovaní budou mít určité výhody, ale hlavní je lepší motivace vydržet.

Rozhodl jsem se na tomhle kurzu vyzkoušet skupinové přihlašování,
něco, o čem jsem slyšel někdy v začátcích kurzů pro PyLadies
[na přednášce Grega Wilsona](https://youtu.be/FtKO619O5g0?t=714),
ale co jsem nikdy neimplementoval.
Doufám že to trochu pomůže s tou motivací – čekám, že u videokurzu s ní
budou problémy.

Minule jsem zjistil, že jeden z nástrojů co se na kurzy používá nemá
na mě dost dobře vyřešenou ochranu soukromí.
Tento týden jsem udělal něco pro nápravu; snad se to povede.

# Úterý: CPython

Mergnul jsem [konečnće hotové PR](https://github.com/python/cpython/pull/24119)
a pak jsem celý den zkoumal, jak vypadá a jak by mělo vypadat stabilní ABI
CPythonu.
Je to zhruba tisíc funkcí a datových typů, a já se snažím zjistit, které přesně
to jsou.


# A dál...?

Další dny jsem dělal spoustu malých věcí, z nichž spousta ještě není veřejná.

U úkolů co si naplánuju předem je jednoduché je místo smazání přesunout
do osonovy tohohle článku na blog.
Nemám ale nacvičené zapisování „reaktivních“ činností: zapletení se do
konverzace, review kódu o který mě někdo požádá, reakce na novou prioritní
chybu.
Druhá půlka tohohle týdne byla plná takových věcí, a teď si připadám že jsem
se tři dny flákal, i když jsem pracoval.
Takže úkol na příště: všechno si zapisovat!

# Čtenářský deník

Dočetl jsem knížku [Humble Pi](https://www.goodreads.com/book/show/39074550-humble-pi#) od Matta Parkera.
Je o matematických chybách, kvůli kterým padaly mosty a letadla – nebo jen
nevyšlo množství sladu na pivo.
Spousta too pro mě nebyla nová, ale přesto jsem se bavil.
